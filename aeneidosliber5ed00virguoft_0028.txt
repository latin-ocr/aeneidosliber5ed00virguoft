24 P. VERGJLJ MARONJS

Excierat: laeto complerant litora coetu,
Visuri Aeneadas, pars et certare parati.
Munera principio ante oculos circoque locantur
In medio, sacri tripodes viridesque coronae 110
Et palmae pretium victoribus, armaque, et ostro
Perfusae vestes, argenti aurique talenta:
Et tuba commissos medio canit aggere ludos.
Prima pares ineunt gravibus certamina remis
Quattuor ex omni delectae classe carinae: 115
Velocem Mnestheus agit acri remige Pristim,
Qsox Italus Mnestheus, genus a quo nomine Memmi,

fr'igentemque Gyas ingenti mole Chimaeram,
Urbis opus, triplici pubes quam Dardana versu
Impellunt‚ t Qi 120
Sergestusque, domus tenet a quo 'Sergia nomen,
Centauro invehitur magna, Scyllaque Cloanthus
Caerulea, genus unde tibi, Romane Cluenti.

Est procul in pelago saxum spumantia contra
Litora, quod tumidis submersum‘ tunditur olim 125
Fluctibus, hiberni condunt ubi sidera Cori3
Tranquillo silet, immotaque attollitur unda
Campus, et apricis statio gratissima mergis.
Hic viridem Aeneas frondenti ex ilice rmetam
Constituit signum nautis pater, unde reverti ¹30
Scirent et longos ubi circumflectere cursus.
Turn loca sorte legunt, ipsique in puppibus auro
Ductores longe effulgent ostroque decori3
Cetera populea velatur fronde iuventus,
Nudatosque humeros oleo perfusa nitescit. 135
Considunt transtris, intentaque bracchia remis:
Intenti exspectant signum, exsultantiaque haurit
Corda pavor pulsans laudumque arrecta cupido.
Inde ubi clara dedit sonitum tuba, finibus omnes,
Haud mora, prosiluere suis: ferit aethera clamor 140
Nauticus, adductis spumant freta versa lacertis.
Infindunt pariter sulcos, totumque dehiscit
Convolsum remis rostrisque tridentibus aequor.
Non tam praecipites biiugo certamine campum
Corripuere ruuntque effusi carcere currus, 145
Nec sic immissis aurigae undantia lora

